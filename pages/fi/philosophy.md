---
title: Tavoitteet ja toiminta
url: tarkoitus/
order: 100
toc: false
keywords:
  - arvot
  - periaatteet
  - tarkoitus
  - tavoitteet
description: |
  Rakastajien kilta on yhdistys, jonka tavoitteena on
  lisäätä ihmisten tietoisuutta oman seksuaalisuutensa valtavasta potentiaalista,
  tukea ja rohkaista ihmisiä tutkimaan seksuaalisuuttan ja ilmaisemaan sitä tietoisesti sekä
  tehdä maailmasta rakkaudellisempi paikka, jossa seksuaalisuutta arvostetaan ja siitä iloitaan tiedostaen, vapaasti ja avoimesti ilman häpeää tai pelkoa.
...

Rakastajien kilta on aatteellinen rekisteröimätön yhdistys, jonka tavoitteet ovat:

- lisätä ihmisten tietoisuutta oman seksuaalisuutensa valtavasta voimasta ja potentiaalista – niin yksilöiden kuin yhteisöjenkin tasolla,
- tukea ja rohkaista ihmisiä tutkimaan seksuaalisuuttan ja ilmaisemaan sitä tietoisesti,
- tehdä maailmasta rakkaudellisempi paikka, jossa seksuaalisuutta arvostetaan ja siitä iloitaan tiedostaen, vapaasti ja avoimesti ilman häpeää tai pelkoa.

Suuri osa ihmisten yhteiskunnista on aiheuttanut valtavaa vahinkoa sekä itselleen kokonaisuutena että jäsenilleen yksilöinä tekemällä seksuaalisuudesta tabun ja tukahduttamalla sen ilmaisua.
Rakastajien kilta haluaa olla korjaamassa tätä virhettä ja siitä aiheutunutta vahinkoa.

Tarkoituksensa toteuttamiseksi *Rakastajien kilta*:

- järjestää tietoisen seksuaalisen ilmaisun mahdollistavia tapahtumia
- tukee vastaavien tapahtumien järjestämistä:
  - julkaisemalla yhdistyksen omaa toimintaa varten kehitettyjä ohje- ja viestintämateriaaleja sekä ohjelmistoja,
  - tarjoamalla henkilökohtaista konsultaatiota tapahtumien suunnittelemiseksi ja toteuttamiseksi,
- järjestää muita tapahtumia ja toteuttaa projekteja, jotka edistävät ihmisten seksuaalisen ilmaisun vapautta,
- jakaa tietoa tietoisesta seksuaalisuudesta,
- tekee yhteistyötä muiden toimijoiden kanssa yhteisten tavoitteiden saavuttamiseksi.

Kaikkea toimintaamme määrittelevät seuraavat arvot:

- Rakkaudellisuus
: Haluamme kohdata toiset hyväksyvästi sydän avoimena.
    Jokainen kohtaaminen on merkityksellinen omalla tavallaan.
    Kukaan ei ole meille väline, vaan itsessään korvaamattoman arvokas olento.

- Konsensuaalisuus
: Ihmisten seksuaalisen vuorovaikutuksen tulee aina perustua yhteisymmärrykseen ja yksimielisyyteen.
    Näin tulisi olla maailmassa aina ja kaikkialla!

- Avoimuus
: Avoimuus tarkoittaa meille avointa itseilmaisua, tabujen kyseenalaistamista, halukkaiden tervetulleeksi toivottamista yhteisöömme, läpinäkyvyyttä toiminnassamme ja päätöksenteossamme sekä tiedon avointa jakamista.

- Rehellisyys
: Teeskentelemätön kommunikaatio johtaa teeskentelemättömiin suhteisiin ihmisten välillä.
    Omina itseinämme tuleme syvemmin ymmärretyiksi ja rakastetuiksi.

- Rohkeus
: Rohkaisemme ihmisiä kohtaamaan ja hyväksymään itsensä, kasvamaan haluamaansa suuntaan, etsimään ja tutkimaan rajojaan ja ilmaisemaan itseään tietoisesti.
    Suhde itseen on monille vaikein kaikista suhteista, mutta sen kehittäminen on usein hyvin antoisaa.

- Seksuaalisen itsemääräämisoikeuden tunnustaminen ja kunnioittaminen
: Jokaisella on oikeus oman seksuaalisuutensa ilmaisemiseen tavoilla, jotka eivät vahingoita toisia.
    Tämä oikeus ei riipu mistään ulkoisesta seikasta, kuten iästä, yhteiskunnallisesta asemasta, kehosta tai terveydestä.

- Turvallisuus
: Turvallisuus syntyy luottamuksesta, avoimesta kommunikaatiosta, vastuun ottamisesta sekä jokaisen yksilöllisten rajojen kunnioittamisesta.
    Turvallisuus on edellytys avautumiselle ja antautumiselle.

- Henkisyys
: Henkisyys ei ole meille uskonnollisuutta, eikä uskonnollista hengellisyyttä.
    Tarkoitamme henkisyydellä tietoista läsnäoloa ja halua tarkastella kokemustamme elämästä koko laajuudessaan.
    Rakastelusta voi tehdä syvästi henkisen ja pyhän kokemuksen.
    Pyhä merkitsee meille jotakin, mikä on kunnioitettavaa ja itseisarvoista.
    Rakastajien killan tapahtumissa haluamme luoda pyhän tilan pyhille kohtaamisille.

- Nautinto
: Nautinto on parantavaa.
    Nautinto saa meidät avautumaan ja luottamaan toisiimme ja elämään yleensä.
    Askeesi ei ole ainut tapa, jolla voimme tavoitella henkistä kasvua.
    Nautinto on olennainen osa elämäniloa ja ravitsevia ihmissuhteita

- Vastuullisuus
: Seksuaalisuus on hyvin herkästi haavoittuva osa ihmistä.
    Suuren vapauden mukana tulee myös suuri vastuu.
    Tämän vastuun haluamme kantaa esimerkiksi luomalla turvallisia tiloja, tarjoamalla henkilökohtaista tukea ja huolehtimalla jokaisen yksityisyyden toteutumisesta.

- Ekologisuus
: Olemme vastuussa muiden ihmisten lisäksi kaikesta, mitä teemme kotiplaneetallemme.
    Haluamme toimia mahdollisimman eettisesti sekä ekologisesti kestävällä tavalla.

- Päihteettömyys
: Teeskentelemätön, turvallinen ja avoin seksuaalinen kohtaaminen edellyttävät sitä, ettemme vierain ainein muunna tajuntamme tilaa.
