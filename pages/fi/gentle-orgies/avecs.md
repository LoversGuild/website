---
title: Osallistuminen aveccien kanssa
url: orgiat/avecit/
order: 750
description: |
    Voit osallistua Lempeisiin orgioihin seurustelukumppanien tai muiden aveccien kanssa.
    Kerromme tällä sivulla seikoista, jotka tulee huomioida seuralaisten kanssa osallistuessa.
keywords:
    - avec
    - avecit
    - kumppani
    - kumppanit
    - osallistuminen
    - parisuhde
    - seurustelu
    - seurustelukumppani
    - seurustelukumppanit
toc: false
...
Seurustelukumppanit, ystävät ja muut avecit ovat tervetulleita Lempeisiin orgioihin.
Kumppanin tai ystävän kanssa osallistuminen voi tuntua vähemmän jännittävältä kuin yksin uudenlaiseen tapahtumaan tuleminen.
Sinun ja aveccisi suhteen ei tarvitse olla seksuaalinen – ei orgioissa tai niiden ulkopuolellakaan.

Kokemus voi olla teille kaunis ja yhdistävä.
Se voi kuitenkin olla myös vaikea ja tuskallinen, mikäli koette mustasukkaisuutta.

Odotamme teidän osallistuvan orgioihin itsenäisinä toimijoina eikä yhtenä yksikkönä.
Se ei tarkoita, ettette saa leikkiä toistenne kanssa.
Jos kuitenkin suljette muut kategorisesti leikkienne ulkopuolelle, rikotte ryhmän yhtenäisyyttä.

Yritykset rajoittaa toisten leikkejä puuttumalla joko heidän rakastelukumppanien valintaansa tai itseilmaisun vapauteensa eivät kuulu Lempeisiin orgioihin.
Tämä koskee myös keskenään suhteessa olevia.

Orgioissa mustasukkaisuus omien kumppaneiden leikeistä saattaa yllättää.
Usein tällaisessa tilanteessa parasta, mitä voit tehdä on meditoida, hengittää ja pyytää tukea muilta osallistujilta ja järjestäjiltä.
Tukea ei kuitenkaan kannata rynnätä hakemaan omalta kumppanilta kesken hänen leikkinsä, sillä se keskeyttää kumppanisi kohtaamisen ja ennen kaikkea estää sinua itseäsi hyväksymästä tilannetta.
Tällainen leikkiin puuttuminen voi olla tiedostamaton yritys hallita tai manipuloida kumppania.
Se voi myös antaa kumppanillesi viestin, ettei hänen toimintansa ole suotavaa.

Suosittelemme, että mikäli osallistut Lempeisiin orgioihin kumppanisi tai kumppaneidesi kanssa, keskustelette etukäteen toiveistanne, odotuksistanne ja peloistanne avoimesti ja perinpohjaisesti.
Lempeissä orgioissa rakastelu on hyvin intiimiä ja läheistä.
Saatat hyvinkin nähdä kumppanisi itkemässä liikutuksesta ja ilosta, nauramassa ihastuneena tai nukkumassa onnellisena uuden ihmisen syleilyssä.
Jos tämän ajatteleminen tuntuu pelottavalta, teidän voi olla hyvä osallistua orgioihin erikseen.
