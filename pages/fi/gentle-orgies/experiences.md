---
title: Kokemuksia Lempeistä orgioista
menu-title: Kokemuksia
order: 300
keywords:
  - kokemus
...

<lrmpräy orgiat ovat olleet monelle ikimuistoinen kokemus.
Seuraavat tekstit on kerätty Lempeisiin orgioihin osallistuneilta.

# Minä, 31

> Mitä on rakkaus, ja miten se kietoutuu himoon?

> Tulin tänne lempeisiin orgioihin tutkimaan rajojani ja olemaan auki.
> Liikkumaan iholla ja ihonalaisissa kudoksissa.
> Hyväilemään ja nauttimaan.
> Tulin, ja tulin pehmeydellä.
> Ei rajojaan eikä sydäntään voi pakottaa auki, eikä pidä.
> Voi tulla kutsutuksi ja hyväksytyksi.
> Se on onnea ja se on rakkautta.

> On jotain pohjimmaista, mitä rakastavien ihmisten yhteisö kutsuu minusta, lempeyttä ja hyväksyntää jokaista kohtaan.
> Myös huoli ja suru ja kipu sinussa on arvokasta, ja aistin niitä kaikkia itsestäni ja muista illan aikana.
> Seksuaalisuuden, elämänvoiman syvä pohjavirta kulki vahvana jaetussa tilanteessa, ja oli vihdoin paikka haluta toista, toisia, yhdessä ja paritellen.

> Mitä on se, kun meinaa suudella toista ihmistä ensimmäistä kertaa hänet tavatessaan?

> Lähennymme toisiin kuunnellen, harjoituksissa leikkien.
> On tunnistettava "ei" itsessään ja muissa elävissä olennoissa.
> Löydämme tapoja ilmaista kieltäytyminen – myös sillä tavoin, että torjunta ohjaa ei kaikkoamiseen vaan dialogiin, ja toinen saa ymmärrystä siitä, miten voisi toimia halumme mukaan.
> Toisen käsi hipoo rajojani.
> Tässä olen.

> Tämä vaatii ehkä tiettyä avoimuutta uusille kokemuksille – orgiat avaavat sen potentiaalin minussa.
> Kuitenkin samaan aikaan tässä on jotakin muinaista.
> Ihmiset ovat rakastelleet ja nukkuneet yhdessä vuosimiljoonien ajan.
> Tässä on läsnä lajimme muisti ja elämän pyhyys.

# Nainen, 20

> Nämä orgiat avasivat minulle uuden ihmeellisen ulottuvuuden seksuaalisuuteeni ja tunteisiini.
> Oli uskomatonta kuinka ensikertalaisena pystyi kokemaan olonsa niin rakastetuksi ja turvalliseksi.
> Tuntui jotenkin tosi luonnolliselta rakastella samassa tilassa kaikkien suloisten ihmisten kanssa hyväksyvän ilmapiirin ansiosta.

# Genderfluid, 27

> Ennen orgioita minulla oli varsin epävarma olo itsestäni seksuaalisesti.
> Olin saanut omasta queeriudestani ja feminiinisestä käytöksestäni ikäviä kommentteja.
> Nämä osuivat niin arkaan paikkaan, että minun oli vaikeaa lähestyä ketään seksuaalisesti.

> \[Orgioissa\] koin olevani niin haluttu ja rakastettu juuri sellaisena kuin olin.
> Kaikkien kehut ja kiitokset lämmittivät sydäntäni todella suuresti.
> Tapahtuma oli todella turvallinen ja uskalsin heittäytyä halujeni vietäväksi, luottaen siihen, että muut pitävät huolta rajoistaan.
> Kommunikointi oli ihanan avointa!
> Rennon ja leikkisän ilmapiirin ansiosta oli helppoa löytää samanmieliset leikkitoverit ja antaa rakkauden sekä halun kukoistaa välillämme.

> Pidin myös suuresti siitä, miten ilta oli järjestetty.
> Turvallisuuden tunnetta rakennettiin hyvin askel askeleelta ja hyvillä harjoituksilla.
> Suurin jännitykseni purkautui esittelykierroksen aikana.

> Nyt olen seksuaalisesti itsevarmempi ja koen oloni eheytyneeksi.
> Tämä oli minulle hurjan ihana ja parantava kokemus!

# Muunsukupuolinen, 30

> Lempeät orgiat ovat olleet minulle sekä uskomattoman hellyyden, kiihkeän kiiman, antoisien keskustelujen, että syvän itsetutkiskelun ja itsetuntemuksen kasvun paikka ja temppeli.
> Harvassa illanvietossa ylipäätänsä on näin mukava ja läsnäoleva tunnelma, etenkään toisilleen uusien ihmisten kesken!

# Tyttöpoika, 36

> Joka kerta, vaikka olen nähnyt orgioita tusinan verran, jännitys saa veren pakenemaan käsistä ja hien valumaan kylminä virtoina kainaloista.
> Yritän hengittää, ja kylkiä kiristää.
> Vieraat kasvot ja äänet; kuulumisten vaihtoa ja teetä pöydän ääressä.
> Tekö kohta riisutte mekkoni?
> Teihinkö upotan kieleni?
> Teidän sydämennekö tunnen omaani vasten?

> Muutaman tunnin päästä saman pöydän ääressä on paljaita pyllyjä.
> “Haluaisin leikkiä kanssasi. Saanko hyväillä rintojasi?” minä kysyn, ja sinä vastaat: “kyllä” tai “ei”, ja minä kiitän.
> Se on kaikki niin helppoa ja luontevaa.
> Nauran kanssanne, ja kerron elämästäni, kuin olisin tuntenut teidät jo vuosia, vaikka tapasimme vasta tänä iltana.

> Mikä meidät lähensi?
> Sormet hiuksissa, ensisuudelma kolmen kesken, käteni selälläsi hien valuessa silmiisi, kun hurmioituneena sulaudut toiseen.

# Nainen, 47

> Olin melko arka tulostani orgioihin, sillä koin olevani jo vanha täti ja pelkäsin jääväni seinäruusuksi yksikseni, mutta se pelko osoittautui turhaksi.

> Tunsin olevani keskellä hellää, arvostavaa ja rakkauden täyttämää ihmisjoukkoa joka ilmaisi näitä tunteita seksin lisäksi myös halauksin ja silityksin.
> Voin lämpimästi suositella Lempeitä orgioita muillekin!

# Mies, 27

> Tunnelma oli koko ajan hyväksyvä ja toisia kunnioittava.
> Alkuintro ja harjoitukset toivat tapahtumaan turvallisuuden tuntua.
> Toisten kehoihin tutustuminen oli todella mahtava harjoitus.
> Itse ainakin koin, että siinä sai aika nopeastikin yhteyden toiseen ihmiseen ja sillä perusteella oli myös helppo lähestyä muita myöhemmin.
> Pidin myös siitä, että halailun ja seksin välillä oli mukavaa vaihtelua.
> Täällä ei ollut sellainen tunnelma, että paikalle on tultu vain panemaan, kuten joissain __ei niin tiedostavissa__ tapahtumissa välillä tuntuu olevan.
> Koin, että tapahtumassa oli myös helppoa (ja nautinnollista) olla sellaisten ihmisten kanssa, jota en ehkä tyypillisesti lähestyisi.

# Panseksuaali nainen, 28

> Osallistuin orgioihin ensimmäistä kertaa, enkä siksi aivan tiennyt, mitä odottaa.
> Minulle on tyypillistä jännittää uusien ihmisten seurassa, ja aluksi jännitinkin kovasti.
> Havahduin kuitenkin jo harjoituksia tehdessäni epätavallisen mukavaan ja rentoon oloon.

> Useamman tunnin kestänyt tantristen harjoitusten osuus loi paikallaolijoista ryhmän, jonka kanssa tuntui luontevalta jakaa intiimejä asioita tunteista ja toiveista yhteiseen nautintoon.
> Oli koskettavaa kuulla muiden kokemuksia ihmisyydestä, samastua niihin ja toisaalta löytää uutta ymmärrystä.

> Harjoitukset olivat ryhmäytymisen lisäksi hyödyllisiä erityisesti itseeni tutustumisessa ja saivatkin pohtimaan muun muassa kehosuhdettani uudesta näkökulmasta.

> Rakastelu muiden läsnä ollessa ja useamman ihmisen kanssa, sekä muiden lempimisen todistaminen, olivat kauniita uusia kokemuksia.
> Vuorokausi näiden ihanien ihmisten kanssa oli monella tapaa nautinnollinen, ravitseva ja vapauttava.
