---
title: Osallistujaksi Lempeisiin orgioihin
menu-title: Haluan mukaan!
url: orgiat/osallistujaksi/
order: 700
toc: false
description: |
    Etsimme alati uusia välittäviä, lempeitä, tiedostavia, vastuullisia, luotettavia ja avoimia ihmisiä liittymään halukkaaseen joukkoomme.
keywords: 
    - osallistuminen
    - mukaan
    - orgioihin
    - lempeisiin orgioihin
...

Etsimme alati uusia välittäviä, lempeitä, tiedostavia, vastuullisia, luotettavia ja avoimia ihmisiä liittymään halukkaaseen joukkoomme.
Jos olet perehtynyt huolellisesti sekä Lempeisiin orgioihin että Rakastajien kiltaan yleensä ja tunnet sydämessäsi kutsun osallistua illanviettoihimme, toivomme, että lähestyt meitä rohkeasti.

Jos olet epävarma, mutta utelias, voimme vastata kysymyksiisi ja auttaa sinua tekemään valinnan.
Tavoitteenamme on auttaa ihmisiä tunnistamaan halujaan ja rajojaan, ei koettelemaan niitä uhkarohkeasti.

Koska orgiat ovat hyvin herkkä ja intiimi tila, haluamme olla varmoja siitä, että kutsumme vain ehdottoman luotettavia ja vastuullisia vieraita.
Haastattelemme kaikki mukaan haluavat henkilökohtaisesti.
Pääsääntöisesti teemme tämän puhelimitse – toisinaan voimme tavata kasvokkain.

Valitettavasti emme voi luvata, että saat kutsun orgioihin.
Jokainen meistä järjestäjistä tekee tätä työtä sydämensä kutsusta ja vapaaehtoisena omalla ajallaan.
Orgioiden järjestämisen tiheys riippuu järjestäjien resursseista, halukkaiden osallistujien määrästä sekä heidän seksuaalisten suuntautumisiensa yhteensopivuudesta.

# Miten pääsen mukaan?

Lähetä meille sähköpostia.
Osoite löytyy [Yhteydenotto-sivulta][contact].

[contact]: ../../yhteystiedot/

Kerro viestissä itsestäsi, suhteestasi seksuaalisuuteesi sekä motivaatiostasi osallistumiselle.
Emme arvostele tai arvota sinua tai kiinnostuksenkohteitasi.
Iloitsemme avoimista ja rehellisistä – kirjoittajan itsensä näköisistä – viesteistä.

# Voinko osallistua avecin kanssa?

Voit.
Avecin ei tarvitse olla seksikumppanisi, vaan voit osallistua myös ystävän kanssa.

Sinä ja aveccisi voitte lähettää meille esittelynne yhdessä tai erikseen.
Lukekaa kuitenkin ensin lisätietoa [aveccien kanssa osallistumisesta][avecit].

[avecit]: ../avecit/

# Kuinka voin luottaa teihin?

Avoin yhteydenpito meidän kanssamme on tärkeää myös sinun kannaltasi.
Sinulla on mahdollisuus saada kontakti elävään ihmiseen ennen kuin päätät tulla orgioihin.
Päätöstä ei tarvitse tehdä pelkän verkkosivun tai kutsukirjeen perusteella.

Nimeäsi tai yhteystietojasi ei jaeta eteenpäin eikä käytetä mihinkään muuhun tarkoitukseen kuin yhteydenpitoon kanssasi.
Niitä ei myöskään tallenneta [osallistujarekisteriimme][privacy] ilman kirjallista suostumustasi.

[privacy]: ../../vastuullisuus/tietosuoja/osallistujarekisteri/

# Vastaatteko kaikkiin viesteihin?

Meillä on toisinaan paljon kiireitä, joten varaudu siihen, ettet saa vastausta aivan heti.

Saamme jonkin verran viestejä, jotka ovat asiattomia tai joiden lähettäjä ei selvästi ole tutustunut toimintamme arvoihin ja periaatteisiin tai ei ole ymmärtänyt niitä.
Osa viesteistä on niin suppeita tai yleisluontoisia, ettemme saa käsitystä siitä, millainen ihminen viestin takana on.
Saamme myös viestejä tekaistuilta vaikuttavista sähköpostiosoitteista, nimettöminä tai ilmeisen väärillä nimillä.
Emme halua käyttää rajallista aikaamme näihin viesteihin vastaamiseen.
