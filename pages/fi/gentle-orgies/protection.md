---
title: Ehkäisy Lempeissä orgioissa
menu-title: Ehkäisy
url: orgiat/ehkäisy/
order: 600
keywords:
  - ehkäisy
  - seksitaudit
description: |
  Ehkäisy on tärkeä aihe, joka *Lempeissä orgioissa* aktiivisesti nostetaan esiin.
  Haluamme voida antautua nautinnolle, eikä se käy päinsä, jos emme koe oloamme turvalliseksi.
...
Ehkäisy on tärkeä aihe, joka *Lempeissä orgioissa* aktiivisesti nostetaan esiin.
Haluamme voida antautua nautinnolle, eikä se käy päinsä, jos emme koe oloamme turvalliseksi.

Tapahtumissamme jokainen määrittelee itse omat rajansa, joihin ehkäisyperiaatteet myös kuuluvat.
Koska täysin turvallista seksiä ei ole olemassa, jokaisen on syytä miettiä huolellisesti, mitä riskejä on valmis ottamaan.
Kun kiimaiset ihmiset lempivät toisiaan isossa kasassa, jokaisen on tärkeää tiedostaa omien valintojensa mahdolliset seuraukset niin itselle kuin myös muille.

Tieto auttaa valintojen tekemisessä.
Yksiselitteisiä tieteellisesti todistettuja faktoja ei kuitenkaan valitettavasti usein ole.
Joidenkin tautien tarttumismekanismit ja -todennäköisyydet tunnetaan hyvin.
Jossain tilanteissa tartunnat ovat niin harvinaisia, että niistä on erittäin vaikea saada tieteellistä näyttöä.

Etsiessä tietoa seksitaudeista on syytä olla kriittinen lähteidensä suhteen.
Jotkin seksikielteiset tahot ja viranomaiset usein liioittelevat seksitauteihin liittyviä riskejä.

Orgioissa ehkäisykäytäntöjä on yleensä yhtä monta kuin on vieraitakin.
Jotkut haluavat suojata itsensä kaikelta limakalvokontaktilta ja eritteiltä;
toiset taas tuntuvat iloitsevan niistä erityisesti.

Kerromme yhteisesti toisillemme yleisistä ehkäisyyn liittyvistä vaatimuksistamme.
Ehkäisykäytännöt ovat aina kuitenkin tilanne- ja henkilökohtaisia.
Olemme vapaita muuttamaan mieltämme ja poikkeamaan yleisesti esittämistämme vaatimuksistamme.

Toivomme jokaisen kertovan myös seksitautitilanteestaan yhteisesti piirissä.
Tämä lisää olennaisesti keskinäistä luottamusta ja turvallisuudentunnetta.
Monille on tärkeää kuulla, milloin muut ovat viimeksi käyneet seksitautitesteissä, mitä näytteitä heiltä on otettu ja mitä testitulokset olivat.

Suurin osa meistä on saanut koulussa seksivalistusta, joka keskittyy vain seksitaudeilla ja raskaudella pelotteluun.
Haluamme välttää demonisointia ja pelottelua Lempeissä orgioissa.
Voimme olla huolellisia olematta ahdistuneita.
Totuus myös on, että suuri osa seksissä tarttuvista taudeista on parannettavissa, ei aiheuta kantajalleen kuin väliaikaista haittaa tai muuttuu vaarallisiksi vasta hoitamattomina.

Hyväksymme jokaisen itsensä suojaamiseen liittyvät valinnat, emmekä arvostele niitä sen enempää tiukkuudesta kuin löyhyydestäkään.
