---
title: Lempeiden orgioiden historiaa ja tilastoja
menu-title: Historiaa ja tilastoja
url: orgiat/tilastoja/
order: 800
keywords:
  - historia
  - ikä
  - ikäjakauma
  - keski-ikä
  - seksuaalinen suuntautuminen
  - sukupuolijakauma
  - tilasto
description: &description |
  Lempeitä orgioita on järjestetty vuodesta 2018 lähtien.
  Tänä aikana meille on kerääntynyt runsaasti kokemusta, mutta myös tilastollista tietoa siitä, ketkä orgioihimme osallistuvat.

abstract: *description
...

# Lempeiden orgioiden historian lyhyt oppimäärä

Lempeitä orgioita on järjestetty vuodesta 2018 lähtien.
Syyskuuhun 2022 mennessä olemme järjestäneet 16:t orgiat.
Kaikki illanvietot on pidetty järjestäjien kodeissa Helsingissä.
Orgioiden järjestäjinä on toiminut yhteensä yhdeksän henkilöä.

Lempeiden orgioiden kysyntä ylitti kaikki odotuksemme, ja orgioita järjestämään perustettiin yhdistys vuonna 2019.

Kuluneina vuosina Lempeät orgiat ovat muuttuneet kokeellisista seksibileistä hyvin ammattitaitoisesti järjestetyiksi seksuaalisuuden tutkimisen ja ilmaisemisen illanvietoiksi.
Ammattimaistuneesta järjestämisestä huolimatta olemme onnistuneet säilyttämään hyvin orgioiden ilmapiirin välittömänä ja epämuodollisena.

# Tilastotietoa Lempeistä orgioista

Rakastajien killan osallistujarekisteri antaa vastauksen muutamaan tilastolliseen kysymykseen:
Osallistujat ovat iältään noin 20–55 vuotiaita.
Osallistujien keski-ikä on 33,7 vuotta ja selvästi suurin osa on noin 27–36 vuotiaita.

Emme tilastoi osallistujien sukupuoli-identiteettejä, mutta kysymme osallistujilta itseltään heidän omista sukuelimistään ja seksuaalisesta suuntautumisestaan.
Käytämme tässä yhteydessä eläinbiologian termejä, jotta voimme välttää kokonaan keskustelun sukupuolesta.

Osallistujista oman ilmoituksensa mukaan noin 58% on naaraita, noin 42% uroksia ja joukkoon mahtuu myös muutama, joiden sukuelimet eivät sisälly näihin karkeisiin kategorioihin.
Naaraista seksuaalisesti kiinnostuneita on 84% osallistujista.
Vastaavasti uroksista kiinnostuneita on 71%.
Panseksuaaliksi itsensä ilmoittaa 54% osallistujista.

Rakastajien killan epävirallisen arvion mukaan vähintään 30:llä prosentilla osallistujista on lapsia.
Tämä arvio on kuitenkin vain suuntaa antava, ja perustuu henkilökohtaisiin havaintoihimme.
