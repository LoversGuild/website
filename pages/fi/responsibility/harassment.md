---
title: Häirintä ja väärinkäytökset
order: 200
keywords:
  - häirintä
  - seksuaalinen häirintä
  - tuki
...
Rakastajien killan tapahtumissa suhtaudutaan hyvin avoimesti seksuaalisuuteen, sen ilmaisemiseen sekä seksuaaliseen vuorovaikutukseen.
Emme kuitenkaan hyväksy seksuaalista häirintää, epäkunnioittavaa käytöstä tai kenenkään rajojen rikkomista.

Tapahtumissamme seksuaalisten ehdotusten kohtelias esittäminen on paitsi sallittua, myös toivottavaa.
Seksistä saa myös keskustella, omaa seksuaalisuuttaan saa ilmaista tietoisesti ja toisten kehoja ja seksuaalista toimintaa saa katsoa.

Jokaisella on kuitenkin kiistämätön oikeus rajojensa kunnioittamiseen, kun nämä rajat koskevat asettajansa kehon koskettamista sekä hänen lähestymistään sanallisesti.
Mikäli henkilö ei usko sanallista kieltoa, hänen toimintansa on yksiselitteisesti häirintää.

# Kuinka toimia häirintätilanteessa?

Seksuaalinen häirintä aiheuttaa suurta vahinkoa sekä sen kohteille että koko yhteisölle.
Syntynyttä vahinkoa on vaikea korjata, mutta lisävahingot voi estää puuttumalla häirintään mahdollisimman nopeasti.

Riippumatta siitä, oletko itse häirinnän kohteena vain todistajana, toimi näin:

- Huomauta toiminnasta häiritsijälle heti, suoraan ja julkisesti. Ole kuitenkin kohtelias. Jos et rohkene huomauttaa julkisesti, tee se kuitenkin yksityisesti.
- Kerro asiasta tapahtuman järjestäjälle heti.

Jos tapahtuman jälkeen huomaat, ettet ole uskaltanut tai tajunnut kertoa jostakin sinua mietityttävästä toiminasta järjestäjille, ole heihin rohkeasti yhteydessä jälkikäteen.
Yhteystiedot löytyvät tapahtuman kutsusta.

Joskus jokin toiminta saattaa näyttää häirinnältä, mutta ei osallisten mielestä kuitenkaan ole häiritsevää.
On kuitenkin aina parempi puuttua itselle epäselviin tilanteisiin varmuuden vuoksi.
Vastuun ottaminen ei vahingoita ketään.
