---
title: Tietosuoja
url: vastuullisuus/tietosuoja/
order: 100
toc: false
keywords:
  - evästeet
  - evästekäytäntö
  - tietosuoja
  - yksityisyys
...

Suhtaudumme vieraidemme yksityisyyteen vakavasti – niin tapahtumissamme kuin WWW-sivuillamme.
Tällä sivulla kerromme henkilötietojen keräämisen ja käytön periaatteistamme.

# VAROITUS: Tietojen kalastelu ja väärinkäyttö

Internetissä tapahtuu paljon tietojen kalastelua sekä saatujen tietojen väärinkäyttöä ja niillä kiristämistä.
Emme koskaan pyydä sinua luovuttamaan henkilötietojasi missään sosiaalisen median palvelussa tai millään muilla sivustoilla kuin [rakastajienkilta.fi][kilta] tai [loversguild.org][guild].

[kilta]: https://rakastajienkilta.fi/
[guild]: https://loversguild.org/

Lähettäessäsi tietojasi meille sähköpostitse, varmistu siitä, että käyttämäsi sähköpostiosoitteen domain-osa on joko rakastajienkilta.fi tai loversguild.org.
Jos lähetät tietojasi sinua palvelevalle vapaaehtoisellemme muutoin kuin hallinnoimiimme sähköpostiosoitteisiin, tee se vain, jos tunnet tämän henkilön tai voit hyvästä syystä olettaa hänen toimivan Rakastajien killassa.
Esimerkiksi silloin, kun vapaaehtoisemme vastaa rakastajienkilta.fi-osoitteeseen lähettämääsi sähköpostiin, hänen voi hyvällä syyllä olettaa olevan vapaaehtoisemme.

# Tapahtumat

Jotta voisimme järjestää turvallisia tapahtumia ja kutsua niihin osallistujia, meidän on kerättävä osallistujistamme joitakin henkilötietoja.
Keräämme ihmisistä vain osallistumisen sekä Rakastajien killan toiminnan jatkuvuuden ja kehittämisen kannalta olennaisia tietoja.
Emme tallenna kenenkään tietoja ilman hänen nimenomaista suostumustaan.
Emme myy tai muutenkaan luovuta kenenkään henkilötietoja ulkopuolisille.
Jokaisella on myös oikeus tarkastaa omat tietonsa ja vaatia niihin muutoksia.

Seksuaalista ilmaisua ja vuorovaikutusta sisältävien tapahtumien järjestämistä varten ylläpidämme [osallistujarekisteriä][registry].
Jokaisen tapahtumiimme osallistuvan on tärkeää lukea osallistujarekisterimme [rekisteriseloste][registry].
Seloste on yksityiskohtainen, mutta hyvin selkeä.

[registry]: osallistujarekisteri/

# WWW-sivut

Keräämme sivustollamme vain sivujen käyttöön ja toimivuuteen liittyvää tietoa.
Emme pyri tunnistamaan yksittäisiä vierailijoita esimerkiksi käyttämällä evästeitä.
Sivuillamme ei ole mainosanalytiikkaa, eikä sivujamme selattaessa lähetetä yksilöivää tietoa sisältäviä latauspyyntöjä ulkopuolisiin palveluihin – kuten analyysipalveluihin tai sosiaalisen median sivustoille.
