# Perustietoa seksitaudeista

-   Klamydia (Chlamydia Trachomatis)
:   Bakteeritauti, joka voi tarttua genitaalien limakalvokontaktissa.
    Klamydia voi myös harvoin tarttua nieluun ja levitä suuseksissä.
    Hoitamaton klamydia on vaarallinen. Klamydia todetaan sukuelinten, nielun tai peräsuolen limakalvonäytteestä tai virtsanäytteestä viikon kuluttua tartunnasta.
    Testinäyteet on otettava erikseen kaikilta niiltä alueilta, joille klamydia on voinut tarttua.
    Klamydia on täysin parannetttavssa antibiootella. 
-   Tippuri (Neisseria gonorrhoeae)
:   Tippuri on bakteeritauti, joka tarttuu limakalvokontaktissa.
    Nielutartunnat ovat enimmäkseen oireettomia ja paranevat itsestään.
    Genitaali- ja anaalitartunnat ovat hoitamattomina vaarallisia.
    Tippuri todetaan klamydian tapaan eri limakalvo- ja virtsanäytteistä viikon kuluttua tartunnasta.
    Tippuri on täysin parannettavissa antibiooteilla.
-   Kuppa (Treponema pallidum)
:   Kuppa on bakteeritauti, joka tarttuu limakalvokontaktissa sekä kehon eritteiden, kuten syljen ja veren välityksellä.
    Kuppa todetaan verinäytteestä viimeistään kolmen kuukauden kuluttua tartunnasta.
    Kuppa on hoitamattomana vaarallinen.
    Kuppa on täysin parannettavissa antibiooteilla.
-   HIV
:   HI-virus tarttuu suojaamattomassa vaginaali- tai anaaliyhdynnässä sekä suorassa verikontaktissa, mutta ei tiettävästi suuseksissä.
    HIV-infektio todetaan verinäytteestä.
    Se on hoitamattomana hengenvaarallinen.
    HIViin ei tunneta parannuskeinoa, mutta lääkityksellä taudin eteneminen voidaan pysäyttää ja oireet poistaa.
    Lääkkeet myös estävät taudin tartuttamisen eteenpäin.
    HIViltä on mahdollista suojautua lääkityksellä.
-   Hepatiitit (Hepatitis B/C)
:   Hepatiitti on viruksen aiheuttama maksasairaus.
    Hepatiitti B voi tarttua sukuelinten limakalvokontaktissa.
    Hepatiitti todetaan verinäytteestä.
    Hepatiittiviruksen aiheuttama sairaus voi joissakin tapauksissa olla vaarallinen ja siihen on hoitokeinoja.
    Hepatiittiviruksilta voi suojautua rokotteella.
-   Herpeskset (Herpes Simplex, HSV-1/HSV-2)
:   Herpesvirukset tarttuvat ihokontaktissa.
    Kondomin käyttö ei suojaa herpes-tartunnalta, vaikka vähentääkin sen todennäköisyyttä.
    Yli 90 prosenttia suomalaisista on vähintään toisen herpesvirus-tyypin kantajia.
    Jos henkilöllä on herpesvirus, hän ei voi enää saada saman viruksen aiheuttamaa tartuntaa muualle kehoonsa.
    Herpesvirukset eivät ole parannettavissa.
    Tartunta todetaan verinäytteestä, mutta testiä ei tarjota julkisessa terveydenhuollossa.
-   Papilloomavirukset (HPV)
:   Papilloomavirukset ovat joukko viruksia, jotka leviävät genitaalialueen iho- ja limakalvokontaktissa.
    Kondomi ei täysin suojaa virukselta, vaikka vähentääkin sen tarttumisen todennäköisyyttä.
    Pieni osa viruksista aiheuttaa kondyloomarakkuloita ja pieni osa syöpiä.
    Suurin osa viruksista ei aiheuta haittaa.

